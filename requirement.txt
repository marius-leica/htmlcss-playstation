Esercizio di oggi:
cartella/repo: htmlcss-playstation
Descrizione
Ricreiamo il layout responsive della home page di PlayStation, seguendo gli screenshot allegati, che sono i nostri riferimenti reali (non il sito online).
La richiesta è realizzarlo utilizzando Bootstrap 5.
Teniamo sempre sotto mano la documentazione della libreria per usare le caratteristiche principali nel modo corretto.
Potrebbero tornarci utili anche classi helper, utilities etc.
Avrete diversi giorni per completare il layout, come sempre partite dall’analisi delle macroaree.
Di questo cercate anche di capire cosa è uguale o molto simile e quindi realizzabile una volta per poi essere riciclato, ottimizzando tempo e codice.
Consigli:
Ricordiamo che lavorando in responsive ogni blocco e sezione va pensato in quell’ottica da subito.
Tenete un approccio ordinato ma non strafate anche con l’ottimizzazione durante il primo sviluppo di ogni blocco. Prima di passare al prossimo potete sempre tornarci e ripulire/ottimizzare/aggiustare.
Soprattutto in ottica di riciclo, questo approccio, sul lungo termine vi farà risparmiare tempo.
Questa volta essendo un layout molto lungo concentriamoci a portare a termine sezione per sezione anche in formato responsive, quando una macroarea funziona allora passiamo alla successiva.
L’ordine di sviluppo dei blocchi lo possiamo decidere anche in ottica di ottimizzazione.
Partite comunque sempre semplici e fate un passo alla volta.
Come sempre cercate di capire quello che state facendo, cercate di finirlo ma non puntate a finirlo a tutti i costi, se ciò vuol dire non capirci più nulla.
Tickets:
Questo layout è l’ultima milestone del modulo HTML/CSS. Ormai siete in grado di lavorare su layout molto complessi, con un sufficiente livello di autonomia. È il momento di mettervi alla prova impegnando la vostra capacità di problem solving. Per questo nelle prossime giornate di Mercoledì (11/05) e Giovedì (12/05) il supporto dei ticket sarà sospeso dalle 12:00 alle 16:00.
Cercate di sfruttare tutti gli strumenti pratici (inspector, validatori ecc.) e di ragionamento che avete appreso a usare fin qui, per risolvere le difficoltà e gli “intoppi” che vi si presenteranno.
Quando vi sembrerà di non venirne a capo, sfruttate il tempo per chiarirvi i contorni del problema e descriverlo in maniera dettagliata per quando i ticket saranno disponibili, in modo da aiutare i vostri insegnanti ad assistervi nella ricerca delle soluzioni.
Buon lavoro!